---
title: Megjelent a 15025-ös build mobilra is!
author: Decsi Balázs
type: post
date: 2017-02-03T07:05:50+00:00
url: /2017/02/03/megjelent-a-15025-os-build-mobilra-is/
tumblr_winsider_permalink:
  - https://winsider.tumblr.com/post/156748991986/megjelent-a-15025-ös-build-mobilra-is
tumblr_winsider_id:
  - 156748991986
categories:
  - Insider
  - Windows 10 Mobile
tags:
  - Build 15025
  - windows 10 mobile

---
Két napja még egy hiba miatt nem tudták kiadni a 15025-ös build-et telefonra, de szerencsére gyorsan meg tudták oldani. Azoknak is megoldást jelenthet, akik korábbi build-eken nem tudtak tovább frissíteni. Akik olvasták a korábbi PC-s verzió újdonságait, azoknak nem lesz sok újdonság, ellenben rengeteg hibajavítás történt, amik közül itt csak a legfontosabbakat fogjuk felsorolni. Aki kíváncsi a javított hibák teljes listájára, az az eredeti blogpost-ot olvassa végig a Feedback Hub-ban.

## Újdonságok:

  * Microsoft Edge ezentúl a támogatott nyelveken képes hangosan felolvasni az elektronikus könyveket, csakúgy, mint PC-n.
  * Azokon a weblapokon, ahol emotikonokat használnak ezentúl színesen fognak megjelenni alapméretezetten, az eddigi fekete-fehérhez képest.
  * Kollekciók a Feedback Hub-ban: Az azonos témájú visszajelzések egy bejegyzésben fognak látszódni, így csökkentve a duplikált visszajelzések számát.
  * “Könnyű kezelés” alatt mono audio opció vakok és gyengén látók számára.

<!-- more -->

## Egyéb újdonságok és javítások:

  * Javítva lett az Outlook Post és Naptár csempéjének frissítési hibája.
  * Ezentúl nem kell átméretezni, hogy újra működjön.
  * Ismét elérhetőek Microsoft Edge-ből a Google weblapok.
  * Ismét működik a műveletközpontban a “Csendes órák” gomb.
  * Az email értesítésre kattintva ismét megnyílik a Posta alkalmazás.
  * Alkalmazás fejlesztők kérhetik, hogy az elsődleges élő csempéjüket tűzzék ki a kezdőképernyőre.
  * Ismét lehet Continuum alatt képernyőmentést készíteni a második képernyőről, valamint az alkalmazásváltóban ismét megjelennek az előképek az elvárt módon.
  * Javítva lett a hiba, ami miatt a Windows Phone 8.1-re írt alkalmazások összeomlottak, amikor bizonyos beviteli mezők esetén feljött a billentyűzet.
  * Az akkumulátoros üzemidő javult OneDrive és hasonló alkalmazások háttérben való futtatása során.
  * Ismét eltűnik a billentyűzet a beállítások app-ban, ha az alkalmazások és funkciók lapon keresést indítunk.
  * Javítva lett a bluetooth billentyűzet hiba, hogy ha bluetooth-t ki, majd ismét bekapcsolva nem működnek a multimédia gombok.
  * Javítva lett a Gépház összeomlási hibája, ha ki szerettünk volna lépni az Insider programból, valamint el szerettük volna távolítani a PIN kódunkat.
  * Javítva lett a hiba, ami a Gépház üres megjelenését okozta.
  * Javítva lett az Üzenetek alkalmazás zárképernyői értesítésének hibája.
  * Javítva lett a Camera app-pal rögzített videók megjelenése a Képek alkalmazásban.
  * Javítva lett a mobilhálózati hiba, amennyiben újraindítás után nem volt kapcsolat, bizonyos hálózatokon.
  * Javítva lett a Groove Zene lejátszási hibája. Skype hívás után ismét folytatódik a zene amikor bizonyos bluetooth eszközök csatlakoztatva vannak.
  * Javítva lett a Podcast alkalmazás elnémulása, amennyiben fel lett függesztve az alkalmazás.
  * A Narrátor ismét fel tudja olvasni az elérhető ébresztési hangok nevét a Riasztások alkalmazásban.

## Ismert hibák:

  * Beszéd csomagokat nem lehet letölteni ezen a build-en.
  * A Ninja macska emotikon két karakterként jelenik meg a billentyűzeten egy helyett.
  * A Pénztárca alkalmazásban nem lehet új kártyát felvenni, és nem lehet fizetni meglévő kártyákkal.
  * Microsoft Edge egyes esetekben nem fordul el vízszintes tájolásba. Ez esetben le kell zárni majd feloldani a képernyőt.
  * Egyes Insiderek egy hiba miatt nem képesek telepíteni ezt a build-et. A javítás már úton van, ám csak egy újabb build-ben lesz elérhető. Ha ez előfordul az eszköz újraindítása után újra kell frissítéseket keresni, majd lehetséges a telepítése a build-nek.

<div>
  Forrás: <a href="https://blogs.windows.com/windowsexperience/2017/02/02/announcing-windows-10-insider-preview-build-15025-mobile/#Fj0IwQzg4KIXA0gB.97">Microsoft Blog</a>
</div>