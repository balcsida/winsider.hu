---
title: ASUS Zenbook Flip
author: Nagy Endre
type: post
date: 2017-02-24T16:41:31+00:00
url: /2017/02/24/asus-zenbook-flip/
tumblr_winsider_permalink:
  - https://winsider.tumblr.com/post/157657632701/asus-zenbook-flip
tumblr_winsider_id:
  - 157657632701
instant_articles_submission_id:
  - 771436363024922
categories:
  - Microsoft First League
  - Teszt
  - Windows 10
tags:
  - asus
  - msfirstleague
  - winsiderhu

---
Harmadikként megérkezett hozzám a Zenbook Flip amely hozta az ASUS-tól elvárható minőséget és design-t. A 2016 elején megjelent hibrid gép igazi tollpihének mondható nem csak súlya, de vastagsága miatt is.

![image](https://68.media.tumblr.com/b11148e27b92b098122b9aed7d4cc71f/tumblr_inline_olw3dtgB4V1uz209d_540.jpg)

<!--more-->

Ahogy szoktam kezdeni, jöjjön a száraz specifikáció. A hozzám megérkezett gép Intel **Core m3** processzorral érkezett, ami hatodik generációs és alacsony fogyasztású. De természetesen kapható **m5 és m7** processzorokkal is.  
**Windows 10** operációs rendszert kapunk és néhány már-már természetesnek mondható ASUS programot. **13.3 colos QHD+ vagy FHD** felbontású lehet a kijelző. A grafikus megjelenésért egy integrált Intel **HD Graphics 515** felel. Kapunk kártyaolvasót, HD webkamerát, 2 darab USB 3.0-t, amelyek közül az egyik gyorstöltésre is képes, mobilunkat tudjuk tölteni lezárt kijelző mellett is és kapunk egy USB type c csatlakozót is. Van még 3.5 mm-es jack csatlakozó és SD kártya bemenet, micro HDMI amihez jár átalakító (egyébként egy usb-tj45 átalakítót is adnak, ha  
vezetékes netet használnánk). Gépünk súlya 1.3 kilogramm.

Az ASUS Zenbook Flip megkapta azt a légies design-t amelyet a legtöbb termékük is. Vastagsága **nincs 14 miliméter**, de így is sikerült egy eléggé masszívnak mondható eszközt összerakni. A felülete körkörös mintázatú és  
két színben elérhető vagy arany vagy szürke, <span style="text-decoration: line-through;">a reklámért felelős munkatárs kicsit túltolta a dolgot</span> a **kifinomult jégcsap arany** és **ultra smart ásvány-szürke** fantázianevekkel, de tényleg szépek.

![image](https://68.media.tumblr.com/b11148e27b92b098122b9aed7d4cc71f/tumblr_inline_olw3ek5KCh1uz209d_540.jpg)

Elhiszem, hogy kibír 20 ezer hajlítgatást a **360 fokban elforgatható** zsanér, mert valóban masszívan fogja össze a két felét a gépnek. A kijelzőjére sincsen panasz, hiszen egyrészt hozza a várt eredményeket (~~nem mintha bárki is rosszat várt volna~~), valóban szépek és élethűek a színei és tényleg nagyon jók a betekintési szögek is! **Az érintés 2x érzékenyebb**, mint a szabvány, ezt tapasztaltam is, hiszen még hozzá sem kellett érnem sokszor az üveghez és  
érzékelte az ujjam. A tapipad ugyan nem tud egyszerre 10 ujjat érzékelni, de képes minden Windows 10 gesztust kezelni.

![image](https://68.media.tumblr.com/d2eab1b2cf8902455dc288f3ab35e373/tumblr_inline_olw3fnMmOA1uz209d_540.jpg)

A vékonyságnak köszönhető az is, hogy nincsen benne ventilátor a hűtéshez, **vízhűtést** kapott a gyártótól, így gyakorlatilag **hang nélkül** tud üzemelni. Jó döntés volt vízhűtést alkalmazni és sikerült helyesen elhelyezni,  
hiszen hosszú használat mellett sem melegedett.

![image](https://68.media.tumblr.com/aa9c04881193cad5fc40da263962a715/tumblr_inline_olw3g9oPtF1uz209d_540.jpg)

Hangzás terén sincsenek gondok, hiszen az ASUS **SonicMaster** technológiát használt. Nincsenek doboz hangok és valóban szép és erős hangot nyújt.

![image](https://68.media.tumblr.com/7b062aeaf9a31d6a47f5a4ed3484754f/tumblr_inline_olw3i49Ur71uz209d_540.jpg)

A gépet a First League program támogatta!