---
title: Lenovo Miix 700 – első 12 óra benyomásai
author: Decsi Balázs
type: post
date: 2016-12-13T22:43:52+00:00
url: /2016/12/13/lenovo-miix-700-elso-12-ora-benyomasai/
tumblr_winsider_permalink:
  - https://winsider.tumblr.com/post/154440416661/lenovo-miix-700-első-12-óra-benyomásai
tumblr_winsider_id:
  - 154440416661
instant_articles_submission_id:
  - 450068645331093
categories:
  - Microsoft First League
  - Teszt
  - Windows 10
tags:
  - first impressions
  - First League
  - Lenovo Miix 700
  - Microsoft

---
<figure class="tmblr-full">![image][1]</figure> 

A Microsoft First  
League program keretein belül az egyik első készülék ami nálunk vendégeskedik a  
Lenovo Miix 700. Ez a 2 az 1-ben hibrid a cég válasza a Microsoft Surface Pro  
kategória teremtő eszközeire.

<!-- more -->

Ezért magától értetődő, hogy szinte egy az egyben  
lemásolták a formatervet (bár jót lopni nem olyan nagy bűn). Csak néhány gyártó  
specifikus dologban tértek el a Microsoft megoldásától. Ilyen például a “kickstand” támasztó kivitele,  
hiszen itt a gyártó más termékein (pl. Yoga sorozat) széles körben alkalmazott  
óraszíj megoldás köszön vissza, ami meglehetősen jól néz ki és megfelelően  
tartja a készüléket a beállított pozícióban.<figure class="tmblr-full">

![image][2] </figure> 

Maga a készülék alumínium borítást  
kapott, így eléggé merev, és jól is néz ki. Arany és szürke színben kapható. Két teljes értékű USB porttal  
rendelkezhetünk (1 x 3.0 és 1 x 2.0), ám az egyik töltőportként is szolgál, így  
nem mindig számíthatunk rá. Ezen felül kombinált jack-aljzatot, és micro-hdmi  
kimenetet kapunk.

Hozzánk érkezett  
gép WQHD (2560 x 1440 pixel) felbontású, 3:2 arányú IPS panellel rendelkezik, így a  
megjelenítőt nem érheti rossz szó. Gyönyörű színek és szinte 180°-os  
betekintési szögek jellemzik. A kijelző felett található még egy előlapi kamera (5 MPx), valamint környezeti fényérzékelő (ugyanis képes az automatikus fényerő szabályzásra). A hátlapon a már említett támasztó, illetve egy szintén 5 megapixeles kamera található, ledes villanófény társaságában.

A központi egység szerepét egy core M5-6Y54  
processzor látja el, 4 gb memóriával megtámogatva. Az első nap végén nem tűnik  
kevésnek a teljesítménye, eléggé pörög, forog a rendszer, ám a memória nem  
mindig elegendő, ami több alkalmazás egymás mellett való futtatását érinti  
hátrányosan. Elég gyakran használja a 128 gb-os SSD-n tárolt lapozó file-t.

Az  
ssd üdvözölendő, hiszen gyorsaság terén így kevés panasz érheti a gépet. Az  
alkalmazások általában gyorsan indulnak, csak akkor gondolkodik el a rendszer  
rövid időre, ha nagy a memória foglaltsága.

Az  
induló csomag csak a tabletet tartalmazza $525-os (151000 Ft) kezdőáron, mely tartalmazza a  
billentyűzetes dokkolót, de az aktív tollat nem, amit $40-ért (11500 Ft) (most akciósan $28 &#8211; 8000 Ft) vehetünk meg. (Az átszámított árak nem tartalmazzák a 27%-os magyarországi ÁFA-t.)

A következő héten mindennapi használatban lesz a Lenovo Miix 700, így  
egy nagyobb, átfogó tesztel fogunk jönni az eszközről.

 [1]: https://68.media.tumblr.com/67583034f6e4aa13680850c0391cfa79/tumblr_inline_oi5e03MqRu1uz1ind_540.jpg
 [2]: https://68.media.tumblr.com/efe32d630bbf70d556dbc90ed2a920ef/tumblr_inline_oi5e6mBbPs1uz1ind_540.jpg