---
title: Asus Zenbook UX390UA – A ZEN állapota
author: Decsi Balázs
type: post
date: 2017-04-06T09:21:12+00:00
url: /2017/04/06/asus-zenbook-ux390ua-teszt/
tumblr_winsider_permalink:
  - https://winsider.tumblr.com/post/157525419921/asus-zenbook-ux390ua-a-zen-állapota
tumblr_winsider_id:
  - 157525419921
categories:
  - Microsoft First League
  - Windows 10
tags:
  - asus
  - First League
  - Windows 10
  - Zenbook UX390UA

---
![](/wp-content/uploads/2017/02/wp_20170209_14_41_23_pro_li-1024x576.jpg)

## Bevezető, tartozékok

Amikor megérkezett hozzám ez a laptop tesztelésre, egy hatalmas csomagot kaptam a futártól. Meglepődve vettem át, hiszen egy filigrán gépet vártam. Felérve, majd megszabadítva a külső védő karton rétegtől, már kicsit jobbnak éreztem a helyetet, bár egy ilyen kis kiterjedésű és vékony szerkezetnek még ezt is tulzónak találtam. A doboz hasonló színben pompázott mint maga a gép, középen egy arany Asus felirattal.

<!--more-->

A mai tabletes sztenderdeknek megfelelően felfelé nyílik, feltárva előttünk az értékes tartalmát. Legfelül a kis Asus-szal talájuk szembe magunkat. Kicsit tovább ásva egy a megszokottól eltérő, kicsikét bővebb ellátmányt mellékeltek a cég emberei.

![](/wp-content/uploads/2017/02/wp_20170209_14_26_54_pro_li-1024x576.jpg)

Ugyanis nem árválkodik egyedül az USB Type-C végződésű töltőkábel, vele érkezik még egy átalakító, ami egy USB Type-A, egy HDMI és egy USB Type-C foglalatot csinál a gépen található egyetlen Type-C csatlakozóból (természetesen az átalakítón keresztül is tudjuk tölteni a gépet), valamint egy mágneses záródású tokot is kapunk a pénzünkkért cserébe.

![](/wp-content/uploads/2017/02/wp_20170209_14_27_15_pro_li-2-1024x311.jpg)

![](/wp-content/uploads/2017/02/wp_20170209_14_40_42_pro_li-1024x576.jpg)

## Külső, kijelző és beviteli eszközök

Kézbe fogva ezt a remekművet a hihetetlen vékonyság és remek anyagminőség tűnik fel legelőször. Mindenhol fémmel találkozunk, ami szürke, rózsaarany, illetve királykék színben pompázik arany betéttel a széleken. A fedlap közepén ugyan ilyen színben található meg a cég logója. A gép bal oldalán található egy 3,5 mm-es jack csatlakozó, a jobb oldalon pedig a Type-C csatlakozású USB 3.1-es port, sajnos Thunderbolt 3-as támogatás nélkül, valamint egy akkumulátor töltöttéget mutató és egy állapotjelző led található.

![](/wp-content/uploads/2017/02/wp_20170209_14_24_34_pro_li-2-1024x140.jpg)

![](/wp-content/uploads/2017/02/wp_20170209_14_25_23_pro_li-2-1024x208.jpg)

Felnyitva a képernyőt és a billentyűzetet, valamint az érintőpadot vehetjük szemügyre. A kijelzőt vékony káva veszi körbe, és Gorilla Glass 4-es üveg védi a külső behatásoktól. IPS technológiájú, FullHD felbontású 12,5 hüvelyk átmérőjű. Bár fényes felületű, magas fényerővel rendelkezik, és még direkt napfényben is olvasható. Megfelelően éles és gyönyörű színeket képes megjeleníteni. Ám itt egy kis tervezési bakit is elkövettek a mérnökök. Ugyanis a hűtés kivezető nyílása pont a képernyő aljára néz, így a forró levegő a lehető legrosszabb helyre fúj, mivel az üveg ragasztva van a fedlaphoz, ami így idő előtt elfáradhat, ahogy a tesztkészülék esetében elő is jött.

![](/wp-content/uploads/2017/02/42f27072-f01e-4a94-8115-c3b109c35767-576x1024.png)

A billentyűzet rendkívül rövid nyomásponttal rendelkezik, (kb fél mm), viszont néhány óra gyakorlás után nagyon kényelmessé válik a gépelés. Ezen én is meglepődtem, nagyon furcsa volt visszaülni a hosszabb nyomásúttal rendelkező klaviatúrához. Határozott nyomáspont jellemzi. Hatalmas pirospont a 3 fokozatban állítható billentyűzet világításért, ami ugyan úgy arany színben “virít” mint az összes felirat a gépen.

![](/wp-content/uploads/2017/02/wp_20170209_14_21_33_pro_li-2-1024x657.jpg)

A touchpad megfelelően nagy, kellemes felülettel, multitouch támogatással, azaz minden gesztust megfelelően kezel. Nagyon kényelmes használni. Bónuszként a jobb felső sarokban egy érintés alapú ujjlenyomat olvasó található, amivel így élvezhetjük a Windows Hello minden előnyét. Ha megfelelően érintjük meg, akkor 10/10 alkalommal felold, viszont akik “kövér” ujjal rendelkeznek azoknál romlik ez az arány, mivel eléggé apró a felülete.

## Hardver, ami az egészet meghajtja

A mi tesztgépünk 7. generációs Intel Core i5 processzorral (7200U) és 8 Gb LPDDR3 memóriával rendelkezett. A háttértár szerepét egy 500 Gb-os SSD látta el, ennek megfelelően igen reszponzív volt a géppel érkezett Windows 10 Pro, ám kérhető Home verzióval is. Rendesen meghajtva átlagosan melegedett, a fent említett bakit leszámítva nagyon jól meg lett oldva a hűtés. Ilyen kis házba dedikált videókártyát nem lehet elhelyezni, így a processzorba integrált Intel HD Graphics 620-al kell beérnünk. Általános felhasználásra teljesen elegendő. Meglepetésemre a GTA San Andreas című klasszikust maximum grafikán, natív felbontáson (FullHD) gyönyörűen futott. Szóval régebbi játékokat simán lehet már játszani az Intel megoldásain. (Aki az összes elérheő konfigurációra képes az a cikk alján lévő linkre kattintva megtekintheti.)

![](/wp-content/uploads/2017/02/2017-02-09-2.png)

“Hideg” indítás utáni állapot

A gépbe egy 6 cellás, 40 Wh akkumulátor található, gyorstöltő funkcióval. Átlagos felhasználás mellett 6-8 órán keresztül lehetett vele dolgozni, ami egy ilyen kis géptől elfogadható teljesítmény. Az akkumulátort 10%-ról 100%-ra 2 és fél óra körüli idő feltölteni, ami a kategória átlagát jelenti. Itt meg is jegyezném, hogy a gyorstöltés jelenléte nem igazán érezhető.

## Összefoglalás és a piszkos anyagiak

Az Asus mérnökei egy szerethető, kis kiterjedésű,mégis nagy tudású gépet hoztak össze. Aki sokat utazik, azoknak ideális útitárs ez a laptop. Jelen pillanatban a legolcsóbb konfigurációt 440 ezer, a legcombosabb kiszerelést pedig bő 600 ezer JMF-ért (azaz Jó Magyar Forint) szerezhetjük be. Ezt eléggé sok pénz. Ezért már hasonló teljesítményű tableteket és más, több portot kínáló gépet is vehetünk.

Összességében ez a laptop TETSZETT, ám nem ajánlom hosszútávon a hűtés megoldása miatt.

A gépet a Microsoft&#8217;s First League programban próbálhattuk ki.

Bővebb specifikációk: [asus.hu][1]

 [1]: https://www.asus.com/hu/Notebooks/ASUS-ZenBook-3-UX390UA/specifications/