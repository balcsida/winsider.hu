---
title: Megjelent a 15025-ös Insider Build Fast Ring-en (PC)
author: Decsi Balázs
type: post
date: 2017-02-01T21:03:30+00:00
url: /2017/02/01/megjelent-a-15025-os-insider-build-fast-ring-en/
tumblr_winsider_permalink:
  - https://winsider.tumblr.com/post/156684156606/megjelent-a-15025-ös-insider-build-fast-ring-en
tumblr_winsider_id:
  - 156684156606
categories:
  - Insider
  - Windows 10
tags:
  - Build 15025
  - Fast Ring

---
A redmondi cég elérhetővé tette a Windows 10 következő tesztverzióját. A korábbi frissítésekbe sok újdonság került be. Ahogy haladunk a megjelenés fele egyre kevesebb új funkció fog bekerülni a rendszerbe és egyre jobban a hibák kijavítása kerül fókuszba.

## A következő újdonságokat kapjuk ebben a build-ben:

  * **Narrátorban megjelent a Braile írás támogatása**, gyengén látó vagy vak felhasználók számára (35 gyártó eszközei és 40 nyelv található meg jelenleg).
  * **A “Könnyű kezelés” menüpont alatt mono audio beállítás:** szintén nem teljes értékű látással rendelkező emberek esetében hasznos, így könnyebben képesek kommunikációra használni a számítógépüket.
  * **A “Visszajelző központ”-ban csoportok megjelenése:** Az azonos típusú visszajelzések egy “csoportban” jelennek meg ezentúl.
  * **Kék fény szűrő finomhangolása:** Egészen 1200K színhőmérsékletig (vörös) le lehet menni, illetve az egész csúszka használhatóvá vált.

* * *

<!-- more -->

## A legfontosabb javított hibák a következőek:

  * Javítva lett a hiba, ami játékokat egyes helyeken történő kattintás után a tálcára helyezi, és nem lehet utána folytatni.
  * Ismét elérhetőek Microsoft Edge-ben a Google honlapok valamint a kiegészítők, illetve a beillesztés utáni rövid fagyást okozó hiba javítva lett.
  * Javítva lettek az egyéni színek beállítása körül tapasztalható hibák.
  * Az asztali parancsikonok hibás elérési útja javítva lett.
  * Értesítési prioritások javítva lettek, így egy emlékeztetőt újra megtörhet egy ébresztés vagy egy Skype hívás.
  * A telepítés utáni első indítás során tapasztalt Wi-Fi csatlakozási hibák javítva lettek.
  * A tálca és a “betekintő ablakok” hibás skálázódása javítva lett.

## Ismert hibák:

  * Letöltés során 0%-on ragadhat a folyamatjelző sáv, nem kell foglalkozni vele, letöltődik és telepíthető a build.
  * Bár javítva lett a fő oka a Spectrum.exe folyamatos összeomlásának, egyes Insiderek esetében továbbra is fennállhat ez a hiba. Ennek az állapotnak a befejezésére átmeneti megoldás:  Spectrum.exe leállítása, törölni a C:ProgramDataMicrosoftSpectrumPersistedSpatialAnchors mappát és újraindítani a számítógépet.
  * Egyes népszerű játékoknál fekete kijelző vagy összeomlás tapasztalható.
  * Game Mode alapméretezetten be van kapcsolva ám a kapcsoló hibásan mutatja. Manuális állítás után már a jó értéket fogja mutatni.
  * Egyes hardver konfigurációk esetén zölden villoghat a Game Bar-on belül a “Live review” ablak közvetítés közben, ám ez csak a közvetítőnél látszik.
  * Microsoft Edge esetében az F12-es eszközök nem megfelelően működnek.
  * Microsoft Edge egyes fejlesztői funkciója nem megfelelően indul el.
  * Nem lehetséges az összes alkalmazás listából a csempés felületre húzni alkalmazásokat. Átmenetileg jobb klikk és kitűzés használható helyette.
  * Egyes Tencent alkalmazások és játékok nem megfelelően működnek ezen a build-en.
  * Windows Update lapra vállalati kezelésről értesítő szöveg kerülhet ki, még akkor is ha nem kezeli semmilyen szervezet a PC-t. Nem kell megijedni, ez egy hiba miatt írja ki, senki sem kezeli a számítógépet.
  * Egyes PC-ken az audio eszközök véletlenszerűen leállhatnak. Az audioeszköz újraindítása ideiglenesen megoldja ezt a hibát.
  * Egyes esetekben a Műveletközpont üresen jelenhet meg. A tálcát más helyzetbe mozgatva ideiglenesen javítható a hiba.

A teljes blogpost itt olvasható: [blogs.windows.com][1]

 [1]: https://blogs.windows.com/windowsexperience/2017/02/01/announcing-windows-10-insider-preview-build-15025-pc/#woQLFtri0RfOEmtO.97