---
title: Megjelent mobilra a 15051-es Insider build
author: Decsi Balázs
type: post
date: 2017-03-10T17:16:41+00:00
excerpt: Szerda este folyamán a Microsoft elérhetővé tette a fenti frissítést Insider Fast körre. Nézzük mit tartalmaz ez a frissítés.
url: /2017/03/10/insider-build-15051-mobil/
featured_image: /wp-content/uploads/2017/03/insider.png
instant_articles_submission_id:
  - 1763774470618534
categories:
  - Insider
  - Windows 10 Mobile
tags:
  - Insider
  - Insider Fast
  - windows 10 mobile

---
Szerda este folyamán a Microsoft elérhetővé tette a fenti frissítést Insider Fast körre. Nézzük mit tartalmaz ez a frissítés!

<!--more-->

### Hibajavítások és egyéb változások:

  * Javítva lett a hiba, ami miatt egyes Insider-eknél gyakran újraindult a készülék a 15047-es build-en. Ha továbbra is tapasztaljátok az újraindulásokat jelezzétek a Feedback Hub-ban!
  * Javítva lett a hiba ami miatt egyes beépített alkalmazások, mint a Számológép, Outlook Posta és Naptár vagy a Groove Zene hard reset után többet nem jelentek meg a rendszerben.
  * Hívás befejezése után ismét folytatódik a zenelejátszás Groove Zenében.
  * Javítva lett a hiba ami miatt az Üzenetek alkalmazásban nem lehetett nagyobb méretű fényképeket csatolni.
  * Javítva lett a hiba, ami miatt bizonyos alkalmazásokban szerkeszthető szöveg kijelölése után a &#8220;Shift&#8221; billentyűre koppintva összeomlott a billentyűzet.
  * Javítva lett a hiba, ami miatt egyes pivot nézetet használó UWP appban (például az MSN News appban) a pivotok görgetése közbe a pivot vezérlő eltolódva jelenítődhet meg.
  * Javítva lett a hiba ami miatt Cortana hangja torz lett Bluetooth-on keresztüli felolvasáskor, ha sok emoticon-t tartalmaz az üzenet
  * Javítva lett a hiba, ami miatt a teljes QWERTY billentyűzet jött fel záróképernyőn, nem csak a PIN-pad.

### Ismert hibák:

  * Egy hiba megakadályozza egyes alkalmazások háttérben futását (ilyen pl.: OneDrive). Mindenképpen ellenőrizzük, hogy minden fotónk fel lett-e töltve a OneDrive tárhelyünkre! A következő build-ben ez javítva lesz.
  * Egyes esetekben, ha váratlanul újraindul a telefon, a hiváslista, az üzenetlista és az email lista elveszhetnek.
  * Előfordulhat, hogy a beszédcsomagokat nem lehet letölteni ezen a build-en.
  * Néhány felhasználónak görgetés közben folyamatosan újratölt az Edge. Vizsgálják a dolgot

Forrás: [Windows Insider Blog][1]

 [1]: https://blogs.windows.com/windowsexperience/2017/03/08/announcing-windows-10-insider-preview-build-15051-mobile/