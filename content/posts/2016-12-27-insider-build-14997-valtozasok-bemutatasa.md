---
title: Insider build 14997 változások bemutatása
author: Decsi Balázs
type: post
date: 2016-12-27T16:57:15+00:00
url: /2016/12/27/insider-build-14997-valtozasok-bemutatasa/
tumblr_winsider_permalink:
  - https://winsider.tumblr.com/post/155030325246/insider-build-14997-változások-bemutatása
tumblr_winsider_id:
  - 155030325246
instant_articles_submission_id:
  - 1945400605683421
categories:
  - Insider
  - Windows 10
tags:
  - 14997
  - Redstone 2
  - Winsider

---
![][1]

Ahogy eddig  
minden télen megszokhattuk a fejlesztők a Microsoft-nál kivették a szokásos téli szabadságukat. Ezért ebben az évben újabb insider verzió nem is jelent meg hivatalosan. Ám ahogy az lenni szokott, ilyenkor sem maradunk újdonság nélkül. Az internetre kiszivárgott a 14997-es verzió. Ez az egyik belső, mégpedig az “rs\_onecore\_base” körről szivárgott ki. Nézzük meg milyen új funkciók várnak ránk a következő év elején.

<!-- more -->

Majdnem teljesen újratervezték a telepítés utáni első inditáskori beállításvarázsló felhasználói felületét.

![][2] ![][3]![][4]

Immáron (a támogatott nyelveken, amik között a magyar sajnos még mindig nem szerepel) hangutasításokkal is tudunk operálni, mert Cortana már ekkor elérhetővé válik. Ennek később lesz jelentősége, amikor megjelenik a Microsoft otthoni központja, a Home Hub.

Ha mindent beállítottunk és elfogadtunk, akkor végre használhatjuk a rendszert. A Start Menü-t megnyitva a bal felső sarokban egy kávé ikon jelenik meg, ám sajnos nem kattintható jelenleg.

![][5] 

A csempés felületen megjelent a mappázási lehetőség, mint ahogy mobilon már megszokhattuk, ám egyenlőre csak statikus képként működnek a mappában elhelyezett csempék. Ha kinyitjuk, akkor működik az élő csempe funkció.

Beállításokba belépve azonnal feltűnik, hogy az alkalmazások kezelését áthelyezték a rendszer pont alól, ezentúl saját menüpontban laknak, ami a főképernyőről érhető el.

![][6] 

Egy fontos új funkció jelent meg a Rendszer -> Kijelző pont alatt. Itt található ugyanis a kék fény szűrő, ami esti számítógépezés hasznos kiegészítője.

![][7] 

Szerencsére gyorselérési ikont is kapott a műveletközpontban, így nem kell folyton a beállításokba belépni, ha aktiválni akarja az ember. Állítható az eltávolított kék fény mennyisége, valamint az időtartam, amíg használni szeretnénk. Természetesen a napnyugta és a napkelte időpontja is megadható.

További újdonság, hogy a Gépházban a súgó megjelenik a bal oldalon minden menüpontban.

Személyre szabás alatt, megjelennek a korábban hasznát színek, valamint módosították a beállítások megjelenését is.

Megjelent a témázási lehetőség. A hátteret, a használt színt, a jelzőhangokat és a kurzor megejelenését módosíthatjuk. Ezek később a Windows Store-ból lesznek elérhetőek.

![][8] 

Új funkciók jelentek meg az Egde böngészőben is. A vezérlősávon új gombok találhatóak, amikkel eltehetünk későbbre honlapokat, amikre nincs szükségünk jelenleg, majd később vissza tudjuk hozni az előtérbe őket.

![][9] 

Az előnézet elérése megváltozott, egy gombbal tudjuk megnézni, az összes honlap képét. Valamint a korábban pletykált új megosztási felületet aktiválták.

![][10] ![][11]

A Windows Defender UWA-ként tér vissza, így egy újabb rendszer app csatlakozik a Modern alkalmazások közé.

Még egy apró módosítást említenénk meg, ez pedig az, hogy Cortana hagutasítása billentyű kombinációt kapott, a Windows és C gomb egyszerre történő megnyomása után már beszélhetünk is hozzá.

Ezek alapján jövőre igen izgalmas újdonságokat kapunk, amik kellemesebbé teszik a számítógép használatát.

Forrás: Windows Central

 [1]: https://68.media.tumblr.com/158558c96248d63f39d876f10d8fb2ef/tumblr_inline_oiuuo463ri1uz1ind_540.jpg
 [2]: https://68.media.tumblr.com/847f57b39c3ee484622b6d3f01be8fad/tumblr_inline_oiuumdM05j1uz1ind_540.png
 [3]: https://68.media.tumblr.com/dce1764089d56a3585dc257d2f286bc5/tumblr_inline_oiuumdp5hj1uz1ind_540.png
 [4]: https://68.media.tumblr.com/0cc983c934da80b9df9703e79c8a983f/tumblr_inline_oiuume99XV1uz1ind_540.png
 [5]: https://68.media.tumblr.com/1da7e97de5054e75dbc7d9adf9fddd89/tumblr_inline_oiuuxe1AKh1uz1ind_540.jpg
 [6]: https://68.media.tumblr.com/5bd50a11c21cb72e4e7c68c8dab63a98/tumblr_inline_oiuuz8ouCd1uz1ind_540.jpg
 [7]: https://68.media.tumblr.com/53d76be949a3900fb60b0314fc7cbe45/tumblr_inline_oiuuwzin2Q1uz1ind_540.png
 [8]: https://68.media.tumblr.com/2627f64de29bddaf4b1040e08419c737/tumblr_inline_oiuuxxZ2dh1uz1ind_540.png
 [9]: https://68.media.tumblr.com/0698aa053876b8dfce195131468dac21/tumblr_inline_oiuuztW06l1uz1ind_540.png
 [10]: https://68.media.tumblr.com/833093a16a01a7eb95766adb1baef81d/tumblr_inline_oiuv0bCSUh1uz1ind_540.png
 [11]: https://68.media.tumblr.com/b59fd7515d7e021708bd00093647e578/tumblr_inline_oiuv0cRgRh1uz1ind_540.png